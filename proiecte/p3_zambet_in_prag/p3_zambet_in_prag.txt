Prin proiectul „Zâmbet în Prag” ne propunem să aducem bucurie și siguranță în viețile celor aflați în dificultate, oferindu-le un cămin primitor și un loc pe care să-l numească „acasă”. 
   De data aceasta, prin construcția acestui container din panouri sandwich, vrem să așezăm un zâmbet pe chipul doamnei Maria, văduvă, fără aparținători care să o sprijinească în anii grei ai bătrâneții care vine adesea cu multe nevoi și neputințe. 
   Fiecare prag este o promisiune de stabilitate, sprijin și speranță pentru viitor, iar prin acest proiect dorim să arătăm că solidaritatea poate transforma vieți.
Iacov 1:27 VDC
"Religia curată și neîntinată înaintea lui Dumnezeu, Tatăl nostru, este să cercetăm pe orfani și pe văduve în necazurile lor și să ne păzim neîntinați de lume."
✓Multumim celor care au dăruit pentru realizarea acestui proiect!
✓ Mulțumim celor care au muncit la realizarea acestui proiect!
✓Iar mai presus de toate, îi mulțumim lui Dumnezeu!
                                Soli Deo Gloria!